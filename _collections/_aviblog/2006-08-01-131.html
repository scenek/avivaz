---
layout: aviblog
datum: 1.8.2006, 22:57
title: "Vltava 2006 - z Bářina deníčku"
author: "Bára"
---
<div class="den"><strong>PONDĚLÍ 10.7.2006</strong></div> <div class="text"> <strong>15:00 - </strong>Před hodinou byl sraz ve Slatině u Pražáka a Zdenál smaží řízky. Sedím vepředu mezi Marťasem a Dalasem. To bude cesta.<br /> <strong>16:19 - </strong>Máme naložené lodě. Jsem největší kretén výpravy (jedna), protože jsem nevzala baterku do foťáku.<br /> <strong>22:40 - </strong>Mám sebou spoustu kravin (pastelky, lepidlo, ...), ale nechala jsem doma sůl, toaleťák a podobné důležité věci.<br /> <strong>23:45 - </strong>Rozhodla jsem se, že se ranami osudu nenechám zdeptat a budu se jimi bavit, protože to je mnohem zábavnější. Obávám se, že mě čeká dost veselá dovolená. </div><div class="text"> </div>   <div class="den"><strong>ÚTERÝ 11.7</strong><strong>.2006</strong></div> <div class="text"> <strong>10:27 - </strong>Je tu strašné, ale strašné vedro. Za hodinu je stanoven odjezd, ale řidiči jsou jediní, kteří nemají sbalený stany a mají v nich plno věcí.<br /> <strong>11:35 - </strong>Vzhledem k tomu, že byl odjezd aut stanoven na půl dvanáctou, tak jsme ještě v limitu. A to i s nafukováním lodí a raftu. Kadeř z Luckou P. mají růžovou pálavu která se od teď zove Růžový panter.<br /> <strong>12:05 - </strong>Mám napsat, že kulturní skupina (nevím kdo do ní patří) byla v klášteře.<br />Mám na oběd tvaroh, ale nemám lžičku, máme vysílačky, ale jsou v autě v Rožmberku. To neva, stejně jsem do nich zapomněla koupit baterky a tvaroh se dá jíst i rukou.<br /> <strong>14:08 - </strong>U VEVEREK - Máme ucházející loď. To znamená, že nám z ní uchází vzduch a musíme ji dopumpovávat. Martin teď zjistil, že měl celou dobu (dva jezy) v kapse u plavek klíče od auta. Dalas už je notně nalomený a chtěl hrát spadla lžička do kafíčka, ale kromě něj nechtěl skoro nikdo jiný, tak šli všichni (kromě mě) na jídlo.<br /> <strong>15:15 - </strong>KAMION BAR - Já se strašně těším na zítřek, až si budu moct v každé hospodě dát klobásu na grilu. Akorát se trochu bojím, že už jich tam nebude tolik. Těch hospod.<br /> <strong>18:06 - </strong>Vyřádili jsme se na jezu v Rožmberku a již stanujeme. Martin se Štěpánem &quot;objevili&quot; kouzlo vysílaček. Záchody jsou na druhé straně kempu než hospoda a sprchy nikde. Je dost vedro.<br /> <strong>18:41 - </strong>Kašlu na dietu. Dala jsem si česnečku a teď už se mi na grilu dělá vepřový stejk (kuřecí nemají)<br /> <strong>20:55 - </strong>Přijeli Orlíci s G a mě to jídlo tak zmohlo, že jsem si musela jít odpočinout do stanu.<br /> <strong>21:39 - </strong>Po několika kapitolách Harryho Pottera jsem se odhodlala jít zpět do hospody. Nutí mě hrát UNO podle divných pravidel.</div><div class="text"> </div>   <div class="den"><strong>STŘEDA 12.7.</strong><strong>2006</strong></div> <div class="text"> <strong>11:08 - </strong>Hic. Hnusnej odpornej hic.<br />Wiskin s děvčaty odešli na hrad a nesbalili si věci. Kadeř s Luckou taky odešly na hrad a sbalily si věci. Zdenál s Luckou se chystají na hrad a balí si věci. Uvažuju o koupeli v řece.<br /> <strong>12:02 - </strong>Zdenál s Lucií po hodinové hygienické přípravě odešli na hrad a tak jsme se Štěpánem a Lenkou sbalili stan nám a taky jim a těď všichni čekají, až se ti dva laskavě vrátí.<br /> <strong>13:20 - </strong>Praskla nám loď. Moje a Marťasova. Potěšující je, že někomu <a href="/img/aviblog/Obraz001.jpg">zajela dodávka až po čumák do Vltavy</a>, tak nám ta prasklá loď už ani tolik nevadí. Zdeněk s Marťasem a Dalasem jeli do Rožmberka koupit chemopren a benzín a Marťas nám snad u Inge půjčí novou loď.<br /> <strong>cca 14:25 - </strong>Vyjíždíme. Začíná hřmět a je zataženo. Kluci kromě chemoprenu a lodi přivezli taky tři nafukovací kladiva, kterými se budeme do konce letošní vody mlátit po hlavách a jiných částech těla.<br /> <strong>18:09 - </strong>Bez zastávky jsme dorazili až na Pískárnu, máme postavený stan, Baruška je osprchovaná i s vlasama a už sedíme U vikinga a mám objednanou rajskou. Zjistilo se, že ucházející loď mají úplně všichni, do Pantera ještě k tomu teče voda a tak co dva kilometry holky zastavují a dávají Pantera čůrat.<br /> <strong>19:42 - </strong>Marťas: &quot;Už před hodinou odešla Bára po vydařeném obědě od Vikinga do kempu se slovy že se vrátí, ale zatím jim nedostála. MUDr. Wiskin udílí zdravotnické poučky o tom, že fronta na pivo je dobrá na vypěstování křečáků. Kadeř a Lucka P. pojaly ideu táboráku, nutí všechny jít na dřevo, nedbají námitek, že je všude mokro a asi půjdou na dřevo samy.<br /> <strong>21:07 - </strong>Bára přišla do hospody, ale čekaly na ni už jen dopité panáky <a href="http://www.avivaz.cz/aviblog.cgi?n=128">Aviváže 1cl</a>.&quot;<br /> <strong>22:55 - </strong>Hospoda se zavírá, jdem se mrknout na oheň.<br /> <strong>23:40 - </strong>S Orlíkama jsme na pozvání opustili jejich oheň a přešli k většímu za Dalasem a spol. Kluci vynalezli výborný způsob rozfoukávání ohně - pumpičkou na raft.</div><div class="text"> </div>   <div class="den"><strong>ČTVRTEK 13.7.</strong><strong>2006</strong></div> <div class="text"> <strong>10:20 - </strong>Stala se mi taková nemilá věc. Prospala jsem snídani s hemenexem a koblížkem. Zas paštika.<br /> <strong>11:45 - </strong>Štěpán půlku noci prolítal na záchod. Dejv je marod a plavbu úplně vzdal.<br /> <strong>14:08 - </strong>Zastávka za jezem ve Větřní před kempem.<br /> <strong>14:25 - </strong>Lucie-J mi právě polila canc pivem a nejvíc to odnesla stránka s nadpisem Jizerek. Všichni jsou plni účasti a pomáhali mi sušit. Pepe do toho pronášel ódy na můj klid.<br /> <strong>14:40 - </strong>Všichni už jeli, jen já restauruju canc a Marťas s Wiskinem se o5 baví o zdravotnictví.<br /> <strong>15:56 - </strong>Báječně jsme se s Luckou-J porochnily ve Vltavě. Orlíci už dorazili, tak jen co se jim přivezou věci, jde se na svíčkovou.<br /> <strong>17:11 - </strong>Bang v kempové hospodě, mají tu předražené langoše.<br /> <strong>19:29 - </strong>Skoro celou cestu do pivovarské mluvili Marťs a spol. pražským přízvukem, Marťas to později upgradoval na teplýho pražáka.<br />Zatímco my všichni jsme už svoji svíčkovou zblajzli, Zdenál, který přišel s Lucií o něco pozěji, pořád šilhá hlady. Naše společnost je rozdělena na dvě skupiny, protože u stolu mezi námi sedí dost divně vypadající pár a pořád nechce odejít.<br /> <strong>19:42 - </strong>Dvě Japonky sedící za námi si objednaly guláš a teď si ho fotí.<br /> <strong>22:00</strong> - <em>Ten-jehož-jméno-nesmíme-vyslovit</em> je hrozně ožralý a když platil, řekl panu vrchnímu: &quot;já jsem pozřel jednu polévku, dále jsem se věnoval svíčkové...zmákl jednoho Petra Voka a šest krasavic, tak na mne ten účet uvrhněte&quot;. Zdenál, za to že na ně zapomněli s jídlem, obdržel dvě flašky Eggenbergu, což byla voda na Pepeho mlýn. Zadržel pana vrchního a přesvědčoval ho, že taky čekal na jídlo a chtěl po něm další piva. <strong>22:53 - </strong>Ztratil se nám Pepe. Přišli jsme na náměstí, Pepe se otočil, řekl &quot;nazdar&quot; a šel zpátky. Jenže nikdo neviděl, do které uličky zabočil. Zorganizovali jsme záchrannou akci, rozdělili jsme se na tři týmy a dopadlo to dobře. Až teda na to, že nebýt mobilních telefonů, zatímco byl Pepe nalezen, ztratil se tým číslo tři (Já, Lucka, Zdenál). Nakonec jsme zapadli do hospody před kterou sedí Orlíci a pijou pivo a trochu se bojí až dostanou účet. Od Lucky a Zdenála jsem obdržela darem tužku s domečkem a nápisem Český krumlov. Pepe se pokusil dát mi jednoduchý příklad z fyziky (museli mi vysvětlit na co se ptá) a teď držkuje a vyčítá mi, že v cancu hrozně škrtám.<br /> <strong>23:45 - </strong>Zastávka v dřevěné hospodě, kde jsme seděli už vloni. Rozmohlo se objednávání hermelínu a ožralý <em>Ten-jehož-jméno-nesmíme-vyslovit</em> dělá ostudu.<br /> <strong>23:59 - </strong>Přidali s k nám Filip s Luckou a Luckou když šli z dívadla.<br /> <strong>0:22 - </strong>Vyrazila jsem s Luckou a Kadeř předčasně do kempu, ale nějak jsem o dva domy dál narazila na hospodu s Orlíkama.</div><div class="text"> </div>                                                                                <div class="den"><strong>PÁTEK 14.7.</strong><strong>2006</strong></div> <div class="text"> <strong>09:12 - </strong>Přijde mi až neuvěřitelné, že probuzená, umytá, sbalená sedím v kempovém &quot;bufetu&quot; a mám před sebou snídani.<br /> <strong>10:06 - </strong>Podařilo se mi domluvit vzájemnou spolupráci s Orlíkama a už odjeli. <em>Ten-jehož-jméno-nesmíme-vyslovit</em> byl velice pobaven svými včerejšími hláškami. Přijela sem policejní hlídka a zasekla se autem na betonovém schodu, tak ji několik obyvatel kempu pomáhalo se z toho dostat a zbytek si to <a href="/img/aviblog/voda-policie.jpg">fotil</a>.  Pokouším se někomu nabídnout na dnešní jízdu vydru, ale nikdo kromě Pepeho se nehlásí.<br /> <strong>12:30 - </strong>Pivovar. Je tu narváno, dva stoly jsou pro nás málo a chybí židle. Kupodivu jsme téměř bez úhony zvládli všechny krumlovské jezy (protože ten pod dřevěným mostem jsme převáděli).<br /> <strong>12:50 - </strong>Začalo pršet.<br /> <strong>17:44 - </strong>S Marťasem jsme chvátali do Koruny, protože jsem měla za to, že Orli pádlujou pádlujou aby byli co nejdřív v kempu a mohli vyrazit domů. Sem jsme přijeli cca ve čtyři, Orli nikde a já jsem zas za kreténa (dva). Vlastně za tuplovanýho (tři), protože se bojím řídit dodávku se kterou se pojede pro Orlí auta do Krumlova, a Marťas si tak musí po celý den odpírat alkohol.<br /> <strong>18:14 - </strong>Přijeli naši. Ještě větší kretén (čtyři, konečná cifra).<br /> <strong>18:21 - </strong>Přijeli Orli. Zaplaťpánbů za to.<br /> <strong>20:16 - </strong>Jít na dřevo v nazouvákách a bílém kompletku je jeden z mých nejdebilnějších nápadů vůbec.<br /> <strong>23:44 - </strong>Holky se vrátily z dívadla a tak sedíme u ohýnku a opékáme buřtíky.</div><div class="text"> </div>   <div class="den"><strong>SOBOTA 15.7.</strong><strong>2006</strong></div> <div class="text"> <strong>11:43 - </strong>Byly jsme s holkama na prohlídce v klášteře a všichni na nás čekali. Konečně.<br /> <strong>13:33 - </strong>Zastávka u placek. Dali jsme si skoro všichni dvě místo oběda. Zdenál s Luckou jedou na lodi po Wiskinovi a já s Marťasem soulodíme s Panterem a holky nás zasobují veselými historkami z <a href="http://www.slapanice.cz/gymnazium/">gymplu</a><br /> <strong>15:22 - </strong>Zastávka u chilli con carne, které tady dnes nemají. Panter je akční loď, bo se jednou zasekl na mělčině a teď málem uplaval.<br /> <strong>18:27 - </strong>Hurá, hurá, hurá. Sedíme v hospodě a všechno máme sbaleno.<br /> <strong>19:19 - </strong>Zdanál si jako dessert objednal samotný smažený hermelín s tatarkou a nastrouhanou mrkví.<br /> <strong>20:01 - </strong>Už platíme.<br /> <strong>20:13 - </strong>Odjezd! Jedem s Kadeř a Luckou P. se Zdenálem a Luckou. Taková skoro dámská jízda.<br /> <strong>23:55 - </strong>S holkama jsme nějak psychicky nezvládaly jak Zdenál vybírá zatáčky a tak jsme si v Telči s Luckou P. koupily láhev cinzana a teď v Zastávce u Brna už máme skoro celou láhev vypitou, bo pijem na oslavu každé projeté křižovatky. Posádka druhého auta vypadá dost střízlivě a znuděně.<br /> <strong>01:09 - </strong>Bára našrot a Marťas vůbec nemá tak veselou náladu jako já. </div>   <hr />  <p> <strong>PEPE:</strong> Já se soustředím na svýho bobra, ne na to kdo kdy odešel. </p>  <p> <strong>ZDENÁL:</strong> Dejte mu pořádně do držky, on vám řekne co budete chtít. </p>  <p> <strong>PEPE:</strong> Já jsem velmi exkluzivně nadrbán...co s tím jako mám dělat? </p>   <strong>PEPE:</strong> Báro, já nevím jak ti to mám intimně sdělit, ale já jsem úplně na sračku.