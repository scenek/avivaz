---
layout: aviblog
datum: 7.4.2004, 23:58
title: "Kolotoče"
author: "Štěpoš"
---
<p>Do Šlapanic přijely kolotoče a my jsme se s&nbsp;<strong>Pepem</strong> samozřejmě museli vydat všechno vyzkoušet. Oba jsme na kolotočích už pěknou řádku let nebyli a tak jsme nemohli odolat. Jako první volba&nbsp;padla na jízdu na řetízkáči. Dětskou (nebo dědskou?) radost nám nemohlo pokazit ani to, že jsme&nbsp;jeli&nbsp;sami dva.</p>
<p>Další námi volenou atrakcí byla jízda v "hrníčku", který se&nbsp;točí nejen kolem středu kolotoče, ale který také můžete sami roztáčet okolo vlastní osy. Vypadalo jako nuda, ale po chvilce jsme zjistili, že svépomocí se dá hrníček roztočit do solidních otáček. Po několika minutách (kdy jsme vůbec netušili polohu našeho hrníčku) jsme začali postupně pociťovat nevolnosti. Už nás ani tak nelákalo pozorovat účinky odstředivé síly jako se co nejrychleji dostat dolů na zem. Pokud možno v pořádku a s původním obsahem žaludku. A jako na potvoru to ten klučina&nbsp;ne a ne zastavit...</p>
<p>Tak už vím, co&nbsp;pociťoval <strong>Ťápoš</strong>, když na kterémsi koncertě pil jenom kofoly... :)</p>