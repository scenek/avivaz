---
layout: aviblog
datum: 31.7.2006, 23:02
title: "Vltava 2005 - z Bářina deníčku"
author: "Bára"
---
<div class="den"><strong>PONDĚLÍ 11.7.2005</strong></div> <div class="text"> <strong>7:37 - </strong>Dnes ráno jsem měla strach, že je to naposledy co mi je teplo. Teď lituju, že na sobě nemám kraťasy a avitričko. Brťas už vytáhl piba a před panem průvodčím předstírá, že je rozumný a zodpovědný.<br /> <strong>12:20 - </strong>Ve Veselí se musí přestupovat na autobusovou náhradní dopravu do <a href="http://www.c-budejovice.cz/cz/99/WebCam.htm" target="_blank">Honzova Brna</a>. Zásluhou akčního pana řidiče, který se nezalekl ani dvojité čáry, jsme s Marťasem a dvěma dalšíma dorazili jako první a zabrali na budějovickém nádraží roh pod mapou.<br /> <strong>12:33 - </strong>Kupodivu jsme všichni, včetně Pepeho a rodin s dětmi stihli vlak ve 12:34 do Vyššího Brodu. I když Ťápoš tvrdí, že ještě budem muset přestupovat.<br />Neprší! Pravděpodobně začne, než začneme stavět stan.<br /> <strong>14:01 - </strong>Přestupujeme v Rybníce. Marťas pije šesté pivo a vlakem prochází policie. Radek je nezvěstný. Má to nějakou souvislost? A co na to Jan Tleskač?<br /> <strong>16:48 - </strong>Sedíme v hospůdce Lesanka a asi brzo půjdem pryč. Podařilo se nám postavit stan v místě kde už nebylo jezero, jen menší kaluž. Jsem zvědavá, kolik žížal pod námi bylí.<br /> <strong>21:37 - </strong>Tak v hospůdce Lesanka sedíme pořád, páč tam dělají dobrou pizzu. </div>   <p>&nbsp;</p><div class="den"><strong>ÚTERÝ 12.7.</strong><strong>2005</strong></div> <div class="text"> <strong>8:36 - </strong>Přijde mi jako pěkná zrada, když nám včera Pepe vzkázal že máme spát do kdy chceme a dneska musím vstávat už o půl 9, páč o půl 10 si jdem pro lodě.<br /> Přijde mi trochu podezřelé, že venku svítí slunko a neprší. Marťas se tím nenechává zmást a prorokuje bouřky.<br /> <strong>10:11 - </strong>S Marťasem jsme jako poslední, s asi tak pětiminutovým zpožděním, opouštěli tábořiště a Marťasovi se ještě k tomu rozbila bota do vody, takže si ji musel teď jít koupit k Vietnamcům.<br />Nevycházejí nám lodě a lidi a Pepe je Histerický! Taky nám nechtějí věci dovézt na Pískárnu, takžeb budem zas v tom hnusným kempu s brodem. Radek asi poveze na raftu jedno dítě a má z toho obavy.<br /> <strong>10:24 - </strong>Marťas mě pěkně naštval, protože si teď vzpomněl, že má v krosně mapy a krosnu měl až někde na dně místnosti na věci zaskládanou dalšími zavazadly.<br /> <strong>12:45 - </strong>U VEVEREK - Dohnali jsme raft. V hospodě. Všichni si dávají párek s hořčicí, akorát Ťápoš má vlastní zásoby.<br />Přežila jsem ten hnusný jez s dřevěnou lávkou.<br /> <strong>13:35 - </strong>Začalo se řešit, jestli skončíme v Rožmberku nebo pojedem až do Branné. Pepe tam kvůli tomu volá už potřetí.<br />Dobře to dopadlo.<br /> <strong>ROŽMBERK - </strong>Jsme problémová skupina. V loděnici se zjistilo, že kemp odsud není 500m ale 1500m. Na chvilku přestalo pršet, možná budeme moct zůstat tady. Radek se pro obveselení ostatních pokouší jezdit na kajaku a dalas ho běží zachraňovat.<br /> <strong>16:04 - </strong>Stanujeme za Inge boudou. Jediný Radek s Jane, i v době kdy už všichni měli stany postavené, chodili sem a tam a furt mluvili něco o kempu. Dopadlo to tak, že z našeho stanu je vidět do jejich a skoro si na ně můžeme sáhnout. Musíme splnit povinnost a dát si tady pivo a pak můžem do města na jídlo.<br /> <strong>16:58 - </strong>Už půl hodiny se řeší kdo je skupina HR (hrad) a kdo skupina HO (hosopda). Nakonec vyplynulo, že skupina HR jsou úplně všichni.<br /> <strong>17:37 - </strong>Musela jsem jít do mučírny a Radek se ukázal jako velice vhodný model na skřipec.<br /> <strong>21:35 - </strong>Přijel Klemin a Štěpán mu řekl, že se Radek hrozně ožral, zvracel a museli ho táhnout na pálavě a teď spí. Potom oběhl celý tábor s tím, co maj Kleminovo říct, kdyby se na to ptal.<br />Teď šel do hospody vraždit myš a kluci pokáceli strom a dělaj oheň.<br />ťápoš všechny ostatní naučil písničku která zní:<br /> &quot;Kdo by to řek,<br /> že kočka žere špek,<br /> že se neposere,<br /> taková mastnota&quot;,<br /> kterou si bohužel budu zpívat po několik následujících let kdykoli se někdo zmíní o Ťápošovi nebo o nějaké kočce. </div>   <p>&nbsp;</p><div class="den"><strong>STŘEDA 13.7.</strong><strong>2005</strong></div> <div class="text"> <strong>08:53 - </strong>To není možný, že ty hovada co tady celou noc řvaly už jsou vzhůru.<br /> <strong>10:22 - </strong>Mar´tas nemůženic dělat, protože je paralyzován, takže budem zas poslední.<br /> <strong>13:05 - </strong>Už hodinu čekáme kdy dojedeme do Pískárny. Soulodíme s Jane a Bárou protože mají rum a nevadí nám, že mají červenou loď, protože Marťas má červenou pláštěnku.<br />Neprší a svítí slunko.<br />Jane zpívá a Mar´tas si hraje na superstar a dělá porotu. Kromě toho je nervní, že ještě nejsme v hospodě a bolí ho zadek a je drzej na cizí děti. <strong>13:29 - </strong>Ještě dnes jsme dorazili do kempu na Pískárně, což pozitivně kvitovaly především holky s Martinem. Maj tu obrovský porce a rajskou!<br /> <strong>JEZ VĚTŘNÍ - </strong>Marťas mě přinutil býti od Pískárny zadákem a taky na jezu ve Větřním, který je toho charakteru, že se téměř nedá nazývati jezem, takže jsme moje zadákování a Marťasovo háčkování přežili bez úhony. Teď soulodíme a opalujeme se s Jane a Bárou a Marťas nám čte Vodáckou pohádku ze které nic nemám, protože ho neslyším.<br /> <strong>17:50 - </strong>Takový prase jako jsem já se hned tak nevidí! Jednak jsem si jaksi zapomněla na cestu do sprchy (a tím pádem i ze sprchy) vzít boty a pak jsem si zpáteční cestu chtěla zkrátit, a tak jsem to vzala rovnou přes bažinu. Tak mám další důvod si jít vyprat další kraťasy.<br /> <strong>19:52 - </strong>Neomylně sjme zamířili do pivovaru a jsme nadšeni. Pivo za 13,- a prodloužili otvírací dobu na 10.00 - 23.00. Rozhodli jsme se oželet svíčkovou a zkusit něco nového.<br /> <strong>20:34 - </strong>Už nikdy si nedám pikantní jídlo. Dorazily rodiny s dětmi.<br /> <strong>22:45 - </strong>Tak změna, v pivovaru zavíraj v 10 místo v 11. Všichni se zas rozhodli že musí vidět zámek. tak jsme s easpoň prošli zkratkou a nemuseli lézt do těch hnusných schodů. Marťas, Roman a Radek založili kapelu Los Kastros jejímž zpěvem oblažovali okolí. Pak objevili hospodu s Eggenbergem a rozhodli se, že to musí koštnout. Teď řeší to, že by výrok dne &quot;dej si pivo, nevíš co tě čeká&quot; mohli prodat nějakému pivovaru a pak mít na aviakcích pivo zadarmo. <strong>23:54 - </strong>Vedle nás táboří nějací Maďaři a furt něco řeší. Z Radkova stan se ozývá &quot;Maďaři držte huby&quot; a &quot;batery v prdeli&quot;. A neříká to Jane. </div>   <p>&nbsp;</p><div class="den"><strong>ČTVRTEK 14.7.</strong><strong>2005</strong></div> <div class="text"> <strong>8:51 - </strong>Já opravdu nerozumím tomu, proč všichni vstávají když nemusí.<br /> <strong>11:22 - </strong>Stále v kempu, nad Spolí se stahujou mraky a možná bude i pršet<br /> <strong>17:20 - </strong>O půl jedné mě Martin odvlekl na oběd s tím, že je to kousek a hned se vrátíme. Takže jsme se z hospody vrátili teď a Radek s Mar´tasem se odebrali do hospody v kempu a vzhledem k tomu, že společnost ke které jsem se připojila (v domění že budou sedět a číst si) jde na výlet, tak půjdu taky do hospody.<br />Rodiny s dětmi vyrazily na raftu sjíždět Krumlov až k pivovaru (kde je vyzvedne auto a odveze zpátky) páč až na Pepeho a Štěpána zítra odjíždějí.<br /> <strong>18:21 - </strong>Zase sedíme v hospodě a hrajeme bang. jsem zvědavá co budeme s Marťasem dělat až kluci půjdou do dívadla.<br /> <strong>19:21 - </strong>Martin přišel s revoluční myšlenkou vařit si sami. Takže vaříme a posloucháme debatu Radka a Ťápoše zda jít do divadla nebo nejít a ua ušetřené peníze koupit rum.<br /> <strong>21:40 - </strong>Bolí mě hlava jako střep a to jsem neměla ani kapku alkoholu. Možná je to právě proto. </div>                                                                                <p>&nbsp;</p><div class="den"><strong>PÁTEK 15.7.</strong><strong>2005</strong></div> <div class="text"> <strong>09:00 - </strong>V táboře vládne utlumená nálada. Někdo má kocovinu a někdo chce spát.<br /> <strong>10:09 - </strong>Je hrozné vedro a je jistá šance, že náš stan nebude sbalen poslední.<br /> <strong>11:05 - </strong>Můj a Martinův a Nelin zadák šli ještě na pivo, takže bude veselo. Marťas chce sjet už první jez a já protestuji. Bára s Janou to jedou omrknout.<br /> <strong>13:05 - </strong>Naše úspěchy: Jez u Liry, Mrázkův mlýn<br /> 			Naše neúspěchy: Jez na Rechlích, Jelení lávka jez, Jelení lávka most.<br /> Po té, co jsme po jezem u Jelení lávky klesli pod vodu jako Jack Sparrow v úvoodu Pirátů z Karibiku, jsme při pouhém přeplouvání na druhou strnu řeky narazili do mostního pilíře. <strong>13:47 - </strong>Štěpán nás točil, jak jsme s Marťasem projížděli Jelení lávku. Je to moc moc veselé video, to se maminka pobaví.<br /> <strong>14:10 - </strong>Vyrazili jsme s Marťasem do města koupit mu boty. Marťas se ostýchal jít k Baťovi v jedné botě a tak šel radši úplně bos.<br /> <strong>15:19 - </strong>Tak Jelení lávkou to dneska rozhodně neskončilo. Poté, co si Marťas úspěšně koupil u Bati o číslo větší boty jsme vyrazili zase na loď. Po asi půl hodině usilovného pádlování jsme dohnali 3 nebo 4 naše soulodě a zařadili se po bok Klemina s Nelou. Za chvíli se k nám ještě přidal Dalas se Zuzkou a tak jsme krásně pohodově soulodili až do doby, kdy to kormidelníci nějak nevychytali. Dalas najel na břeh špicí, my bokem a zbytek se díval jak se s tím vypořádáváme.<br />No tak Dalas se Zuzkou se s tím vypořádali tak, že se odrazili a sjeli pozadu do vody a připojili se k dívajícímu se zbytku. My s Marťasem jsme pravým bokem nabrali vodu, čímž se loď obrátila na bok, my jsme vypadli do řeky a loď pokračovala a obrátila se úplně. Naštěstí v ní zůstala vesla i vesty, o houbu jsme přišli dnes již podruhé, teď už asi natrvalo. Jediný hodný Klemin se nás jal hrdinně zachraňovat. Voda byla i u břehu hluboká a jen taktak jsme dosáhli na dno, tudíž jsme se snažili neutopit a ještě u toho zachraňovat loď, takže nám to přišlo víc než vhod. Záchrana se nakonec povedla, ale hajzlíci už byli daleko, tak jsme se s Mar´tasem nalodili, hodili Kleminovi vestu a pasovali ho na externího kormidelníka.<br /> <strong>15:30 - </strong>Zastávka na Marině. Našli jsme posádku raftu s Ťápošem a Pavlou a spol. Musim si dát cogáro, nevím co mě ještě čeká.<br /> <strong>17:08 - </strong>Po asi 1-2 kilometrech soulodění jsme narazili na další zastávku s pivem jménem Hacienda, jejíž nějvětší zvláštnost je mikrofon s eprákaam, který používá slečna v okýnku v případě, že má někdo objednáno.<br /> <strong>18:05 - </strong>Půl kilometru za Haciendou další zastávka u Staročeských placek. Klemin s Nelou se otočili při brždění. Martasovi neustále při jídle kape kečup z placky na břicho.<br /> <strong>20:13 - </strong>To je zajímavý, že kluci vždycky vymyslí nějakou kravinu a já se toho s chutí chytnu. Teď tedy konkrétně myslím sjíždění jezu před Zlatou korunou pouze v plavkách a plavacích vestách. Několikrát jsem se málem utopila a mám dodřená kolena, ale bylo to veselé.<br />Zlatá koruna je opravená, tedy kemp, má další záchody, obchod a hlavně sprchy s teplou vodou a bez jakéhokoli háčku či odkládacího prostoru.<br />Za velký úspěch považuju, že jsem do stanu dorazila ve stejném stavu v jakém jsem vylezla ze sprchy, což, jak známo ze Spolí, není automatické.<br /> <strong>23:09 - </strong>Štěpán se rozhodl, že bychom vlastně mohli jet od Brna už zítra v 15.20. Jsem zvědavá jak to stihnem, do Boršova je to 20 kiláků. A taky se v dálce blýská. </div>   <p>&nbsp;</p><div class="den"><strong>SOBOTA 16.7.</strong><strong>2005</strong></div> <div class="text"> <strong>8:32 - </strong>Ježkovy, já už to vidím že zas budem poslední.<br /> <strong>09:11 - </strong>Já jsem úplně v šoku, jak to všechno s Mar´tasem stíháme. Zatímco se nám suší vnitřek stanu snídáme v trávě, zbytek se teprve zběsile balí.<br /> <strong>09:37 - </strong>Pepe nasadil výbornou taktiku. Rozhodl, že všichni budou spěchat a až tam brzo dorazíme, tak se všichni rozhodnou že chtějí jet do Brna dneska.<br /> <strong>10:49 - </strong>Je to téměř sci-fi, ale s Marťasem nejen že jsme vyjeli jako první, ale také jsme jako první dorazili k hospodě s plackama.<br />Marťas ve skvělé náladě (protože je zadák a nešplíchá na něj voda) míří na všechny velké vlny, a že je jich požehnaně, a prozpěvuje si u toho &quot;cesta do Boršova peřejemi lemována jest&quot; na nápěv písně Černý muž pod bičem otrokáře žil a &quot;Špric me up&quot; od Mobyho. <strong>11:53 - </strong>Dohnali jsme raft v hospodě u Rybáka. Marťas, opět, neodolal a objednal si Chilli con carne.<br /> <strong>13:35 - </strong>Neuvěřitelné se stalo skutkem a já s Martinem jsme dorazili jako první do loděnice. Předtím jsme se ovšem, ke všeobecnému obveselení, stačili cvaknout při nastupování do lodě za Zátkovým mlýnem. </div>   <hr />  <p> <strong>VŠICHNI:</strong> Když jsem byl malý, říkali mi naši...rum, vodka, rum, vodka, becherovka, ...<br /> <strong>BRŤAS:</strong> Tu trojkombinaci máme.<br />  </p><p> <strong>RADEK:</strong> Já se bojím, že budu mít během představení ňáký doplňkový repliky. Jako třeba babičko, babičko beng! </p>  <p> <strong>ŤÁPOŠ:</strong> Pepe, jak je velká ta dětská porce?<br /> <strong>PEPE:</strong> Klasická dětská porce, čili poloviční se skládá ze dvou knedlí a půlky masa. </p>  <p> <strong>PRODAVAČKA:</strong> Nemůžete k nám přijít bosý a zkoušet si tady boty. </p>  <p> <strong>DALAS:</strong> Hoši já vám pak musím vysvětlit jak se ty hrábě hrajou. Vy to hrajete jak dobytci. To je inteligentní společenská hra. </p>  <p> <strong>DALAS:</strong> Co kdybychom hrábě ukázali těm Rakušákům?<br /> <strong>ZUZKA:</strong> Těm radši ne, ti vypadají, že by se jim to mohlo líbit. </p>