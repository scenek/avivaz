---
layout: aviblog
datum: 30.7.2006, 23:04
title: "Vltava 2004 - z Bářina deníčku"
author: "Bára"
---
<div class="den"><strong>PONDĚLÍ 12.7.</strong><strong>2004</strong></div> <div class="text"> <strong>7:17 - </strong>Kvůli Štěpánovi jsme přijeli pozdě a Pepe nám nekoupil lístky na vlak.<br /> <strong>8:34 - </strong>Pepe začal hrát na kytaru a Martin mi sdělil, že kromě devíti plechovek piva sebou nemá vůbec nic k jídlu.<br /> <strong>13:51 - </strong>Úspěšně jsme (tak tak, protože Pepe se rozohnil na Trojou) zvládli přestup v Rybníce. Je zajímavé, že když jedeme ve vlaku, tak je venku relativně hezky, zato když přestupujeme, tak prší.<br /> <strong>17:13 - </strong>Provedli jsme obrovský nákup v místním nákupním středisku Jednota. Taky jsme navštívili zdejší pamětihodnost - klášter. Přinutila jsem Martina vyfotit Vyšebrodský oltář, který ale určitě není dílem Mistra Vyšebrodského oltáře, protože je barokní.<br /> <strong>18:50 - </strong>My normální jdem spát a Pepe s Bárou jdou běhat.<br /> <strong>20:10 - </strong>Děti se hromadně vydaly na hráz, což je (jak později zjistily) zakázáno a tak na ně někdo zavolal policajty. Kromě toho tady všude voní jídlo a nikdo se nehlásí že by šel do hospody.<br /> <strong>21:18 - </strong>Zašívala jsem deseticentimetrovou díru v Martinových maskáčích. Myslím, že zbytek vody už by měl být v pohodě :). <br />Marťas čeká až si napíšu, že nedal baterky do baterky a že jsem zvědavá, jak to budem po tmě hledat. Taky si mám napsat, že mě donutil nevzít si vařič a tak jsme teď jediní, kdo ho nemá a kdo má hlad. </div>   <p>&nbsp;</p><div class="den"><strong>ÚTERÝ 13.7.</strong><strong>2004</strong></div> <div class="text"> <strong>8:11 - </strong>To byla veselá noc. Před třetí se mi řev ozývající se z vedlejšího tábora stal nesnesitelným, tak jsem na ně začala řvát taky. Pánové ale: <br />1)nebyli venku jak jsem předpokládala, nýbrž ve stanu a<br /> 2)řvali tak, že v tom jejich můj řev zanikl a tak řvali dál. Nicméně když jsem se chystala vylézt ven, předběhl mě Martin, neodhadl vzdálenost, zakopl o jejich stanovou tyčku, čímž na ně stan shodil a začal do nich kopat a řvát ať zmlknou nebo bude zle. Poté se odešel uklidnit a pánové nabrali druhý dech, takže se z jejich stanu (už o poznání tišeji), ozývalo: ty vole proč do nás kopal, sám by si na nás netroufnul...a něco o dialektu ukrajinské opice :).<br /> Ráno jsem od Pepeho zjistila, že pánové začali v 5 nanovo. Ve 4 taky volal Štěpán že autobus prostě nejede a že se tudíž uvidíme až v Branné. Začalo pršet.<br /> <strong>9:09 - </strong>Prší. Ve třičtvrtě na deset máme nástup v půjčovně lodí.<br /> <strong>11:30 - </strong>Není možná. Jsme na vodě a někdy i z nebe nepadá voda. Přežili jsme první jez a míříme k druhému. Rozjela se fotoakce a meruňka a soulodíme s druhým raftem. To to na rozdíl o d nás vychytali; mají noviny, knihy a karty.<br /> <strong>12:23 - </strong>U VEVEREK - Narazili jsme na kámen, což mělo za následek, že Martin zůstal trosečníkem uprostřed řeky a já se ho jala zachraňovat. On řval na mě ať toho nechám že počká na další raft a já řvala na něj ať jde za náma. Jsem zvědavá kdy, a hlavně jak, si usuším oblečení.<br /> <strong>13:34 - </strong>ROŽMBERK - Někdy nejen že neprší, ale dokonce se roztrhly mraky a svítí slunko. Pepe nahlásil že do Branné přijedeme ve tři a teď musí volat do Inge že přijedeme o půl páté. Zase se zatáhlo.<br /> <strong>14:42 - </strong>Sedíme v hospodě u Martina a za hodinu a třičtvrtě máme být v Branné, která je odsud ještě 10 kilometrů.<br /> <strong>17:05 - </strong>Již jsme dorazili do Branné. Téměř v cílové rovince jsme skoro všechny naše lodě předjeli a dorazili jako třetí nebo čtvrtí. Taky jsme konečně potkali pořádné vodáky s citronovou Finlandií. A taky dorazili Štěpán s Radkem, notně posílení aviviáží.<br /> <strong>18:46 - </strong>Na zítřek máme objednány 4 rohlíky a 3 koblížky s marmeládou. A taky nám Štětka dovezl avitrička. Šla jsem si do umývárny umýt nohy, ale vzhledem že cesta k ní vypadá jako slepé, hodně mělké a bahnité rameno Vltavy, nevím jestli to má valnou cenu. Za chvíli se razí do hospody a nejvtipnější na tom je, že se tam jde přes brod. Zpátky taky.<br /> <strong>20:20 - </strong>U FÍKA - Nechápu jak se Pepe ve svém stavu dostal přes brod, natož jak může ladit kytaru.<br /> <strong>20:45 - </strong>Mě se líbí, jak měli všichni plnou hubu toho jak &quot;u Fíka budou nehorázně chlastat...tam maj až do rána&quot; a teď se tváří chcíple.<br /> <strong>22:11 - </strong>Martin spí, Štěpán hrozně falešnou houká u Sov v mazutu a Bára, Bára a Jane se ztratily.<br /> <strong>23:22 - </strong>Museli jsme narychlo opustit Fíka, jelikož se Pepe znelíbil panu hostinskému a Štěpán mrštil krýglem na druhou stranu místnosti, kde jsem shodou okolností seděla já. Nějakým záhadným způsobem se nám bez úhony podařilo se dostat zpět přes brod a nyní sedíme v kempu a Štěpán s totálně zkárovaným Pepem ladí kytary.<br /> <strong>23:47 - </strong>Na to kolik mají Štětka s Pepem promile slaví docela úspěch, jelikož dokázali rozezpívat celou hospodu.<br /> <strong>0:44 - </strong>Bála jsem se jít spát, protože jsem se obávala, že by do stanu byl slyšet ten bordel z hospody. Tak ten sice slyšet není, ale i kdyby byl, tak gympláci ho hravě zastíní, neboť si vedle udělali párty. Aspoň že neječí jak ti Cajzli včera v Brodě.<br /> <strong>0:52 - </strong>Výborně. Naproti začali zpívat a přišel zbytek z hospody a rozhodli se u Brťase a Pepeho uspořádat večírek. Zbytek našeho tábora se zase pravděpodobně rozhodl řešit své soukromé problémy. Bohužel veřejně a tak aby to slyšelo co nejvíce spolutáborníků.<br /> <strong>1:18 - </strong>Na protější straně vyměnili sborový zpěv za chrápání jedince a nejhlasitější konverzace v našem táboře spočívá na vyměňování nadávek mezi Brťasem a Radkem. Kromě toho jsem už nevydržela tu kosu a uznala, že ani v mém spacáku se nedá spát jen v tričku a navlékla na sebe dekovku a šusťáky. Už nikdy si při balení krosny neřeknu, že brát sebou teplé ponožky v létě je blbost. </div>    <p>&nbsp;</p><div class="den"><strong>STŘEDA 14.7.</strong><strong>2004</strong></div> <div class="text"> <strong>10:34 - </strong>Místo Brťase a Pepeho s náma jedou na raftu Štěpán s Radkem. Máme se na co těšit.<br /> <strong>11:00 - </strong>Vychytala jsem místo mořské panny a teď jsem ztělěsněním Radkových představ, protože polosedím a pololežím směrem k posádce. Kromě toho soulodíme s dalšími rafty, které kromě lidí obsahují také karty, kytaru a kakao.<br /> <strong>11:44 - </strong>Martin a Štěpán si hrajou na gondoliéry, Jane s Radkem klečí a tak jsou jen poloviční a kromě toho jsme najeli na šutr a Štěpán ve snaze nás zachránit vlezl do vody a otočil nás o 360°. Ještě je zajímavé, že oba dva další rafty soulodí a jen driftujou a všechno projedou v pohodě, kdežto tady se pádluje a berem každej šutr ve Vltavě kterej za to stojí.<br /> <strong>14:09 - </strong>To snad není pravda. My už jsme v kempu ještě k tomu pravděpodobně jako první.<br /> <strong>16:02 - </strong>Zase se cítím jako lidská bytost. Po půlhodinové frontě na sprchu. Chystáme se do obchodu a na chvilinku vysvitlo sluníčko, takže se Martin jal po našem stanu rozvěšovat své oděvy ze včerejšího koupání.<br /> <strong>17:32 - </strong>Martin už má skoro suchou košili a ponožky a nefunguje pánská sprcha. O půl 7 máme sraz a razíme do města za kulturou.<br /> <strong>21:00 - </strong>Sedíme v pivovarské pivnici pivovaru Eggenberg a s Pepem jsme si dali napůl svíčkovou se třema knedlíkama a byla hrozně dobrá.<br /> <strong>23:55 - </strong>Radek válí sudy na zámeckém mostě (a vypadá jako houmlesák) a Pepe chce neustále skládat živé obrazy. Taky jsme viděli přes bránu konec Tří mušketýrů na točně. Máme šanci, že se tam zítra dostaneme na schody.<br /> <strong>0:49 - </strong>Příchod do kempu. Odolali jsme všem hospodským nástrahám a se Štěpánem si pěkně popovídali pod deštníkem, neboť opět začalo pršet. </div>   <p>&nbsp;</p><div class="den"><strong>ČTVRTEK 15.7.</strong><strong>2004</strong></div> <div class="text"> <strong>9:29 - </strong>Zůstáváme v Krumlově a v kempu neteče voda.<br /> <strong>9:36 - </strong>Táborem se šíří fáma, že už teče voda.<br /> <strong>9:55 - </strong>Volala mi maminka a říkala, že do Zlaté koruny rozhodně jezdit nemáme, protože je tam hrozná zima. Neprojevila vůbec žádné nadšení z toho, že večer jdeme do divadla.<br /> <strong>12:23 - </strong>S holkama jsme konečně spáchaly tzv. bárafotku a rozhodly jsme se, že po vodě bude Avodapárty. Štěpán s Pepem ukecali slevněné vstupné a tak jdeme do KOH-I-NOOR dolu.<br /> <strong>15:14 - </strong>Absolvovali jsme veselou prohlídku dole v dole s ještě veselejším průvodcem. Všichni furt mluví jen o svíčkové.<br /> <strong>15:47 - </strong>Ještě bych měla dodat, že jsme při prohlídce na sobě měli úžasné sexy mundůry (děvčátka červené, kluci modré) s holínkama a helmama se svítilnama. Potkali jsme bankomat, takže si konečně můžu dát celou porci svíčkové.<br /> <strong>19:15 - </strong>Pepe vyrazil stát frontu na lístky do divadla a začalo pršet.<br /> <strong>21:39 - </strong>Sedíme na točně na schodech a Štěpán s Radkem si drze sedli na normální sedadla. Doufám, že je brzo vyhodí.<br /> <strong>1:00 - </strong>Nechodit na dramatizace oblíbených knih!<br />Martin se rozhodl umýt moji špinavou a trochu mokrou karimatku. Takže večer to je vodou nasáklá karimatka a ráno to bude vodou nasáklý stan, karimatka, spacák a Martin. </div>                                                                                <p>&nbsp;</p><div class="den"><strong>PÁTEK 16.7.</strong><strong>2004</strong></div> <div class="text"> <strong>9:34 - </strong>Kromě toho, že za půl hodiny vyrážíme mě nenapadá co sem napsat.<br />Popřáli jsme Štěpánovi k narozeninám. Dostal Alpu, červený sprej na vlasy, vonědlo na záchod a od holek dort v ešusu.<br /> <strong>12:19 - </strong>Máme za sebou krumlovské jezy, výměnu lodě a déšť. Při sjíždění jezů umíme s Martinem bezvdně nabírat vodu a ještě lépe ji pak vylívat.<br /> <strong>13:27 - </strong>Soulodili jsme ještě s Jane a Bárou s někým, kdo měl sebou basu piv. Strašně se těším až se najím.<br /> <strong>14:14 - </strong>Velká přestávka na Marině. Jsme tu už tři vydry a čekáme na zbytek. Je tu strašně moc němčourů.<br /> <strong>15:44 - </strong>Pauza tentokrát u Staročeských placek. Kam přijedeme, tam se rojí Maďaři se Slovákama ve žlutých tričkách.<br /> <strong>18:57 - </strong>Opět se cítím jako člověk. Mám umyté vlásky, prádlo se suší, svítí sluníčko. Martin si dal u Staročeských placek dvě piva a pak půlku cesty do Koruny vyřvával za mohutného podporování ostatních &quot;když se nadrbám&quot; na melodii písně &quot;když se načančám&quot;. Večer jdeme zase do divadla a Bára s Pepem jdou běhat.<br /> <strong>20:55 - </strong>V hospodě na hřišti jsme si dali guklášek a moravského vrabce a sotva jsme se vrátlili do tábora, tak Štěpán pronesl že zrovna jde do hospody. Změna, na Hamleta v kláštěře se nejde.<br /> <strong>22:24 - </strong>Zase sedíme v hospodě na hřišti a Martin všechny baví fotkou Good awards. Bára chce hrát šipky a tvrdí, že ale určitě prohaje, neboť má &quot;nehorázný štěstí v lásce&quot;.<br /> <strong>23:37 - </strong>Přesunuli jsme se do hospody v kempu, obsadili jeden hrozně špinavej, ale prázdnej stůl a vedle sedí nějaká parta co se snaží zpívat a má kytaristu který hraje tak, že všechny písně zní stejně. Martin mě nutí pít vichr z hor.<br /> <strong>23:56 - </strong>Pepe doladil a předvedl menší divadýlko po Pasáku krav, až se z okolí ozalo &quot;konečně někdo kdo umí&quot;.<br /> <strong>0:15 - </strong>Pepe už má prvního vážného fanouška, který byl tak unešen z interpretace Kaťuši, že mu přinesl vichr z hor.<br /> <strong>0:47 - </strong>Pepe se Štěpánem mají nový doprovod na foukací harmoniku, ale pravděpodobně propadají sentimentu, neboť hrají písně jako Panenka či Ovečka.<br /> <strong>0:51 - </strong>Bára se rozhodla, že tu má flétnu.<br /> <strong>1:13 - </strong>Zavřeli stánek s občerstvením a Brťasovy alternativní fanty už moc nezbývá.<br /> <strong>1:24 - </strong>Na řadu přišel Sbor dobrovolných hasičů. Kluci se blejskli a dali dohromady 18 slok.<br /> <strong>2:39 - </strong>Go to bed.<br /> <strong>2:54 - </strong>Nerozumím tomu, co vždycky v noci nějaké kretény (tentokrát z našeho tábora) nutí vyřvávat na lesy &quot;my jsme potichu, my neřveme&quot;. </div>   <p>&nbsp;</p><div class="den"><strong>SOBOTA 17.7.2004</strong></div> <div class="text"> <strong>9:03 - </strong>Já to fakt nechápu. Pepe se v noci ještě aspoň půl hodiny vybavoval s gymplákama (asi aby nemohli spát i ostatní), ale vzhůru byl jako první.<br /> <strong>NĚKDY NĚKDE NA VODĚ - </strong>Málem jsme si vezli věci sebou po vodě, páč auto do Boršova už odjelo. Krom toho se Štěpán, Brťas a pár gympláků rozhodlo, že pojedou domů už dnes, tudíž na vodu vyráží jen 5 vyder a 1 raft. V 5 odpoledne máme být v Boršově a vracet lodě, tak jsem zvědavá, jak to ten raft stihne...vzhledem k tomu, že vyjíždí jako poslední.<br /> <strong>12:28 - </strong>Přestávka u dalších staročeských placek. Prý jsme 5 kiláků od Koruny. Mají tu záchody rozdělené pro háčky a zadáky a docela zásobené občerstvení.<br /> <strong>13:11 - </strong>Zastávka na Dívčím kameni. Dohnali jsme kluky před námi a zjistili, že už máme půl cesty za sebou.<br /> <strong>14:00 - </strong>Konečně driftujeme a soulodíme s holkama a s Ťápošem. Naštěstí jsou tu všude peřeje (a taky hafo kamenů) a máme Martina zadáka, který to všechno řídí<br />A hele, hospoda...<br /> <strong>14:16 - </strong>Hospoda se jmenuje Pazděraz, je tu permanentně obsazen dámský záchod a jídelní lístek slibuje chilli con carne, které ovšem nemají a tak jsme si museli dát guášovou polívku. Zase tu jsou Maďaři.<br /> <strong>16:13 - </strong>Zastavili jsme se zaplavat si v řece a přesto pořád vedeme. Do Boršova dva kiláky a jsem zvědavá, kdy dorazí raft.<br /> <strong>17:07 - </strong>Hurá, hurá, hurá! Taktak jsme dorazili do vracovny lodí. Věci nám přivezou v 6 do kempu, tak se jdem asi koupat.<br /> <strong>17:39 - </strong>Sedíme v hospůdce s jídelním lístkem v ruce a chce se nám spát. Pepe má pro jistotu úplně vypnutý telefon.<br /> <strong>18:09 - </strong>Pepe a spol. na obzoru.<br /> <strong>18:48 - </strong>Kolem hosopd jelo auto Inge s našimi věcmi a tak Pepe nechal Pivo pivem, naskočil a odfrčel do kempu. V závěsu za ním jsme se, ale pěšky, vypravili my s Marinem, Bárou B a Petrou. Problém je v tom, že věci tu jsou, Pepe však nikoliv. Správa kempu tvrdí, že auto přijelo, vyložilo věci a zase odjelo, ale nikdo z něj nevystoupil.<br /> <strong>19:45 - </strong>Postavili jsme si stany na nejzazším místě kempu. Náš stan stojí zády k ostatním a vchodem k řece a Martin obchází kolem a na všechno a na všechny šplíchá OFF.<br /> <strong>21:25 - </strong>Martin se nemůže hýbat a připadá si jako důchodce, takže já si připadám jako zaměstnanec v domově důchodců. Mají tady supr sprchu jen za zálohu na klíč a taky dětský tábor. Už tu chybí jen Maďaři. </div>   <p>&nbsp;</p><div class="den"><strong>NEDĚLE 18.7.</strong><strong>2004</strong></div> <div class="text"> <strong>8:02 - </strong>Již hodinu jsme s Martinem a Urikem vzhůru a už hodinu chcípáme vedrem.<br /> <strong>10:36 - </strong>Už nikdy nebude pršet!<br />Holky se vydaly na nákup a já do vody pozorovat ryby. Musím ocenit Martina, že mě přinutil postavit stan vchodem na jih a také na druhou stranu, než kde sídlí zbytek výpravy. Páč teď jsme si otevřeli i zadní stranu, dovnitř nám nesvítí slunko anóbrž nám příbytkem proudí vzduch a můžeme komunikovat se světem.<br /> <strong>11:12 - </strong>Podařilo se mi zpacifikovat všechny svoje věci do jedné krosny. Za chvíli razíme do hospůdky a tak se musím jít ještě vyčvachtat do Vltavy.<br /> <strong>12:03 - </strong>Otestovali jsme druhou hospodu, už mám objednanou koprovku.<br /> <strong>12:38 - </strong>Ty hovada zas nedorazili! Jak se něco domlouvá s Urikem (viz třeba včerejší zavazadla), tak si před to člověk musí dát velké NE. Razíme na nádraží sami.<br /> <strong>14:14 - </strong>Náš rychlík má čtvrt hodiny zpoždění.<br />Padl návrh, aby dva lidi bez krosen rychle vběhli do vlaku a bleskově obsadili dvě kupé. Pepe vybral mě s Bárou B a zinscenoval zkoušku ve vlaku stojícím na druhé koleji. Na druhý pokus mám 10 vteřin na obsazení prázdného kupé.<br /> <strong>14:41 - </strong>Tak strategie byla vymyšlena opravdu skvěle, já s Bárou B s malými zavazadly jsme měly stanoviště asi 20 a mezi námi se v pravidelných intervalech už s krosnami na zádech rozestavil zbytek. Problém byl v tom, že vchod do vlaku se ode mě zastavil asi tak 10 metrů a v té mezeře stálo dalších 10 lidí kteří taky chtěli nastupovat. Urik a spol se začali cpát do úplně jiného vagónu a hlavně, tenhle vlak neměl kupé, na které byla strategie zaměřena. </div>   <hr />  <p> <strong>HOLKY:</strong> My jsme píchaly kolík mnohem dřív než vy.<br /> <strong>BRŤAS:</strong> Já jsem to měl postavený mnohem dřív než vy.<br />  </p><p> <strong>PEPE:</strong> Brťas! Tys ten stan zapnul? Já nemůžu dovnitř. </p>  <p> <strong>PEPE:</strong> Měli tam klavír, ale nemohl jsem najít C-dur, tak jsem šel pryč. </p>  <p> <strong>PEPE:</strong> Já mám ohlašovací povinnost. Já vás nahlásím! </p>