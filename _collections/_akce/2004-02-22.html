---
layout: akce
title: "Lyžovačka v Petříkově"
datum: neděle 22.2.2004 7:00
---
<h2 class="center">...aneb Císařovna vrací úder</h2>
<p>V Petříkově bylo fajn. Perfektně upravená sjezdovka a pohodové počasí. <strong>Štěpoš</strong> imitoval lavinu a zasypával nás hromadami sněhu při brždění. Na usmířenou nás naléval slivovicí, ve které bylo trochu čaje. <strong>Harry</strong> přiváděl přítomné dívky do extáze svým stylem a <strong>Zuzka</strong> jim to přála. <strong>Pepe</strong> jel na kotvě napřed se svojí <strong>s</strong> a potom už jen se <strong>S</strong>. <strong>Janička</strong> si stěžovala, že všichni jezdíme hrozně pomalu a <strong>Klemin</strong> nám jako obvykle neřekl, kdy bude ta zabíjačka.</p>
<p>Polední přestávku jsme strávili v Mázhausu. Pochopitelně to dopadlo jako vždycky. Po párku s hořčicí řekl <strong>Štěpoš</strong> vrchní: <em>"Sedm zelenejch a sedm mlíček do kávy."</em> Vrchní odvětila: <em>"To jsem zvědavá, co s tím budete dělat."</em> Koukala jako blázen, když na stole začal vznikat nápoj bohů. Do clubu však nevstoupila - prý za chvíli pojede autem.</p>
<p>Pak se ve dveřích objevila <strong>Císařovna</strong>. Zaujata obrovským psem od sousedního stolu vytáhla salám a jala se ho krmit. Na naše poznámky o tom, že bychom také ještě něco snědli, reagovala lakonicky: <em>"To byste museli vypadat tak jako on."</em> Do toho přišla <strong>Janička</strong> a bručela něco o sviních převlečených za kamarády - proč prý jsme na ni nepočkali. Jakmile uviděla, že je k dispozici nápoj bohů, uklidnila se a nedočkavě vyhlížela další rundu.</p>
<p>Ta na sebe nenechala dlouho čekat. Měla ji na svědomí sama <strong>Císařovna</strong>, dej jí, Pane, věčnou slávu. Lidi od okolních stolů kroutili hlavami, ale pro jistotu si zapamatovali název a způsob přípravy, může se to prý hodit.</p>
<p>Začátek odpoledního sjezdování vypadal tak, jak musel. Nejisté nohy, opožděné reakce a styl v..., ještěže jsme mladí silní lidé, zvyklí překonávat překážky. Za chvíli jsme byli zase fit.</p>
<p>Ke zpáteční cestě jen jednu poznámku: Při čůrací pauze v Globusu v Olomouci potkal <strong>Štěpoš</strong> svého přítele <strong>Bobíka</strong>. Nikomu z nás ho opět nepředstavil, ale asi to musí být opravdu dobrý kamarád, protože <strong>Štěpoš</strong> si kvůli němu málem nechal ujet autobus.</p>

<p style="text-align: right;"><em>sepsal <strong>Kmotr</strong></em></p>

			<div class="center"><table class="image">
			<tr>
				<td><a href="/img/akce/6/15.jpg"><img src="/img/akce/6/15_tn.jpg" /></a></td>
				<td><a href="/img/akce/6/16.jpg"><img src="/img/akce/6/16_tn.jpg" /></a></td>
				<td><a href="/img/akce/6/17.jpg"><img src="/img/akce/6/17_tn.jpg" /></a></td>
			</tr>
			<tr>
				<td><a href="/img/akce/6/18.jpg"><img src="/img/akce/6/18_tn.jpg" /></a></td>
				<td><a href="/img/akce/6/19.jpg"><img src="/img/akce/6/19_tn.jpg" /></a></td>
				<td><a href="/img/akce/6/20.jpg"><img src="/img/akce/6/20_tn.jpg" /></a></td>
			</tr>
			<tr>
				<td><a href="/img/akce/6/21.jpg"><img src="/img/akce/6/21_tn.jpg" /></a></td>
				<td><a href="/img/akce/6/22.jpg"><img src="/img/akce/6/22_tn.jpg" /></a></td>
				<td><a href="/img/akce/6/23.jpg"><img src="/img/akce/6/23_tn.jpg" /></a></td>
			</tr>
			<tr>
				<td><a href="/img/akce/6/24.jpg"><img src="/img/akce/6/24_tn.jpg" /></a></td>
				<td><a href="/img/akce/6/25.jpg"><img src="/img/akce/6/25_tn.jpg" /></a></td>
				<td><a href="/img/akce/6/26.jpg"><img src="/img/akce/6/26_tn.jpg" /></a></td>
			</tr>
			</table></div>