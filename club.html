---
title: o nás
---

<p>Pokud jste už někdy zažili přípravu aviváže, napjatě pozorovali tajemné pochody uvnitř panáka, kdy spolu zelená a bílá nejprve bojují na život a na smrt, aby poté splynuly v milostné křeči a vydaly plod své vzájemné náklonnosti, pokud jste už zažili tu legraci, kdy si celá hospoda nemá co dát do kafe, protože jste vykoupili všechna mlíčka a nezasvěcení se zhnuseně odvracejí od vaší rozdováděné skupinky, aby po krátkém váhání okusili a blaženě zamlaskali, zkrátka,  pokud vám už někdy onen lahodný nápoj prošel útrobami, pak jistě chápete, že tento elixír života musí mít svůj funclub. No a také pochopitelně tušíte, co je to, proboha, za lidi?!</p>
<p>Aviváž club je spolek vyznavačů uvedeného nápoje, kteří si dali za úkol šířit jeho slávu do všech koutů světa. Jde o samé významné osobnosti. Jmenujme si některé:</p>
<p><img src="img/clenove/harry.gif" alt="Harry" style="margin-right: 4px; float: left;" /><b>Harry</b>: první věrozvěst, který donesl zprávu o bájném nektaru do našich barbarských končin. Jeho trávicí soustava je zřejmě vyrobena ze slitin titanu s ochrannou teflonovou vrstvou. Tato chodící a sportující destilační aparatura má totiž neskutečnou výdrž.</p>
<p><a href="#" onclick="setActiveStyleSheet('den poté (aaaach)'); return false;" style="border: 0px;"><img src="img/clenove/stepos.gif" alt="Štěpoš" style="margin-right: 4px; float: left; border: 0px;" /></a><b>Štěpoš</b>: náš webmaster, jinak také ďábel našeptávač. Kromě internetu se věnuje své stolici, a to zásadně několikrát denně.</p>
<p><img src="img/clenove/radeck.gif" alt="Radeck" style="margin-right: 4px; clear: left; float: left;" /><b>Radeck</b>: herec, který se v opilosti přizdobuje plesovými dekoracemi, popřípadě je rozvěšuje po plotech v okolí kulturního domu. Má příšerný smích.</p>
<p><img src="img/clenove/klemin.gif" alt="Klemin" style="margin-right: 4px; clear: left; float: left;" /><b>Klemin</b>: u něho bude zabíjačka, tak si ho předcházejte. Vyznačuje se tím, že na význačných místech vyznačuje svoji význačnost obzvláště nechutným způsobem. Význačnosti zdar!</p>
<p><img src="img/clenove/tapos.gif" alt="Ťápoš" style="margin-right: 4px; clear: left; float: left;" /><b>Ťápoš</b>: hudebně velmi nadaný pič aviváže, který na oltář muziky přestal klást oběť z nejtěžších. Rozhodl se totiž pro ukončení celibátu. Dámy, pokud jásáte, tak nemusíte, Jiří je totiž zadán!!! :\(</p>
<p><img src="img/clenove/brtas.gif" alt="Brťas" style="margin-right: 4px; clear: left; float: left;" /><b>Brťas</b>: typický příklad člověka v nesnázích. Oběť svého libida. Nekontroluje se za střízliva, natož v podroušenosti. To pak přítomné osoby ženského pohlaví vyzývá k obcování přímými otázkami. Většinu z nich však na těchto stránkách nelze publikovat.</p>
<p><img src="img/clenove/pepe.gif" alt="Pepe" style="margin-right: 4px; clear: left; float: left;" /><b>Pepe</b>: člověk, kterému alkohol nic neříká. Žije v ústraní, věnuje se rodině a zahrádce. Protože má ale ostatní členy rád, tak s nimi na nějakou tu kofolu občas zajde. A mimochodem, to, jak mě <b>Harry</b> nedávno vedl domů, bylo proto, že jsem neměl brýle a byla už dost tma.</p>
<p>Nesmíme také zapomenout na spoustu dalších, kteří bez nároku na odměnu z pouhého nadšení konají každodenní misionářskou práci: Martin, Martina, Bařenka, Janička, Jituška, Zuzka, Terezka, Gabča, Anýsek...</p>
<p>Co máme v plánu? Sledujte naše stránky a nechejte se překvapit.</p>
